Møns Klint (in italiano Scogliere di Møn)
è un promontorio posto nella parte orientale dell'isola danese di Møn, 
sul Mar Baltico.

Le scogliere, che in alcuni punti raggiungono un'altezza di 120 m, 
si sviluppano per una lunghezza di 6 km circa, 
dal parco di Liselund a nord fino al faro di Møn a sud.

Le scogliere e l'area circostante costituiscono oggi un parco naturale, 
all'interno del quale si trova l'Aborrebjerg, 
una delle più alte sommità della Danimarca (143 m).